در هفته اول این برنامه، ما بیشتر با طرز کار ذهن انسان آشنا خواهیم شد و یاد می‌گیریم که چه مهارت‌هایی را می‌توانیم برای بهبود سلامت روان خود توسعه بدهیم. از هفته آینده، بیشتر وارد بخش تمرینات عملی خواهیم شد.

در روش اکت (ACT)، ما درباره *شش فرایند ذهنی* صحبت می‌کنیم که ذهن انسان معمولاً درگیر آن‌ها است. در طول این برنامه، درباره هرکدام از این شش فرایند بیشتر خواهیم آموخت و روی آن‌ها کار خواهیم کرد.اما فعلاً، فقط نگاهی می‌اندازیم که این فرایندها چی هستند:

1. چقدر خوب یا ضعیف می‌توانم با «اینجا و اکنون» ارتباط برقرار کنم (به‌جای فکر کردن به رویدادهای «آنجا و آن‌زمان») ما به این فرایند می‌گوییم «ارتباط با لحظه حال»

2. چگونه درباره اینکه «من» کی هستم در این دنیا فکر می‌کنم و آن را درک می‌کنم. ما این را «خود به‌عنوان زمینه» می‌نامیم. (بعداً بیشتر درباره این مفهوم توضیح خواهیم داد)

3. چقدر کم یا زیاد احساسات و افکار خود را - مخصوصاً در مورد رنج و درد خود - می‌پذیرم و برای آن‌ها جا باز می‌کنم ما به این می‌گوییم«پذیرش»

4. چقدر خوب یا بد می‌توانم افکار و احساساتم را با کمی فاصله مشاهده کنم . ما این را «واگسیختگی» یا گسست ذهنی (Defusion) می‌نامیم. (در آینده درباره‌اش بیشتر می‌آموزیم)

5. چقدر خوب یا بد از ارزش‌های شخصی خود آگاهم، یعنی چیزهایی که در زندگی برایم مهم هستند. ما به این می‌گوییم: «ارزش‌ها»

6. چقدر خوب یا بد می‌توانم بر اساس ارزش‌هایم، تصمیم‌هایی درباره رفتارها و عملکردهایم بگیرم. ما به این می‌گوییم: «عمل متعهدانه»

این شش فرایند از هم جدا نیستند، بلکه *به‌صورت یک سیستم به‌هم‌پیوسته* کار می‌کنند و روی همدیگر تأثیر می‌گذارند. اگر بتوانیم اجازه بدهیم این فرایندها به‌طور سالم در ذهن ما رخ دهند، آنگاه *انعطاف‌پذیری روانی* بیشتری پیدا خواهیم کرد، که این خود باعث می‌شود بهتر بتوانیم با *دردها، احساسات ناراحت‌کننده و افکار آزاردهنده* کنار بیاییم.

![Alt text](/assets/1/image1.png)

و در نهایت، امیدواریم این فرایندها به ما کمک کنند که حتی با وجود رنج‌ها و مشکلات، بتوانیم *زندگی معنادارتری* را تجربه کنیم.

می‌توانی به تصویری که این شش فرایند ذهنی مختلف را نشان می‌دهد نگاه کنی،

که این فرایندها با هم بر *انعطاف‌پذیری روانی* ما تأثیر می‌گذارند.

بعداً، بیشتر درباره چگونگی ارتباط این فرایندها با یکدیگر صحبت خواهیم کرد.

## تصویر
شش فرایند ذهنی که در ACT روی آن‌ها کار می‌کنیم.

این شکل که شش ضلع دارد، گاهی اوقات *شش‌ضلعی* نامیده می‌شود.

پس ما در درس‌های آینده گاهی اوقات از این کلمه استفاده خواهیم کرد.
