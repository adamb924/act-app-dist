<p><strong>روز اول – مقدمه</strong></p>
<p><strong>درس روز:</strong></p>
<p>در هفته اول این برنامه، ما بیشتر با طرز کار ذهن انسان آشنا خواهیم شد و یاد می‌گیریم که چه مهارت‌هایی را می‌توانیم برای بهبود سلامت روان خود توسعه بدهیم. از هفته آینده، بیشتر وارد بخش تمرینات عملی خواهیم شد.</p>
<p>در روش اکت (ACT)، ما درباره *شش فرایند ذهنی* صحبت می‌کنیم که ذهن انسان معمولاً درگیر آن‌ها است. در طول این برنامه، درباره هرکدام از این شش فرایند بیشتر خواهیم آموخت و روی آن‌ها کار خواهیم کرد.اما فعلاً، فقط نگاهی می‌اندازیم که این فرایندها چی هستند:</p>
<p>1. چقدر خوب یا ضعیف می‌توانم با «اینجا و اکنون» ارتباط برقرار کنم</p>
<p>(به‌جای فکر کردن به رویدادهای «آنجا و آن‌زمان») ما به این فرایند می‌گوییم «ارتباط با لحظه حال»</p>
<p>2. چگونه درباره اینکه «من» کی هستم در این دنیا فکر می‌کنم و آن را درک می‌کنم. ما این را «خود به‌عنوان زمینه» می‌نامیم. (بعداً بیشتر درباره این مفهوم توضیح خواهیم داد)</p>
<p>3. چقدر کم یا زیاد احساسات و افکار خود را - مخصوصاً در مورد رنج و درد خود - می‌پذیرم و برای آن‌ها جا باز می‌کنم ما به این می‌گوییم«پذیرش»</p>
<p>4. چقدر خوب یا بد می‌توانم افکار و احساساتم را با کمی فاصله مشاهده کنم . ما این را «واگسیختگی» یا گسست ذهنی (Defusion) می‌نامیم. (در آینده درباره‌اش بیشتر می‌آموزیم)</p>
<p>5. چقدر خوب یا بد از ارزش‌های شخصی خود آگاهم، یعنی چیزهایی که در زندگی برایم مهم هستند. ما به این می‌گوییم: «ارزش‌ها»</p>
<p>6. چقدر خوب یا بد می‌توانم بر اساس ارزش‌هایم، تصمیم‌هایی درباره رفتارها و عملکردهایم بگیرم. ما به این می‌گوییم: «عمل متعهدانه»</p>
<p>این شش فرایند از هم جدا نیستند، بلکه *به‌صورت یک سیستم به‌هم‌پیوسته* کار می‌کنند و روی همدیگر تأثیر می‌گذارند. اگر بتوانیم اجازه بدهیم این فرایندها به‌طور سالم در ذهن ما رخ دهند، آنگاه *انعطاف‌پذیری روانی* بیشتری پیدا خواهیم کرد، که این خود باعث می‌شود بهتر بتوانیم با *دردها، احساسات ناراحت‌کننده و افکار آزاردهنده* کنار بیاییم.</p>
<p><img src="media/media/image1.png" style="width:3.17742in;height:2.30208in" />و در نهایت، امیدواریم این فرایندها به ما کمک کنند که حتی با وجود رنج‌ها و مشکلات، بتوانیم *زندگی معنادارتری* را تجربه کنیم.</p>
<p>می‌توانی به تصویری که این شش فرایند ذهنی مختلف را نشان می‌دهد نگاه کنی،</p>
<p>که این فرایندها با هم بر *انعطاف‌پذیری روانی* ما تأثیر می‌گذارند.</p>
<p>بعداً، بیشتر درباره چگونگی ارتباط این فرایندها با یکدیگر صحبت خواهیم کرد.</p>
<p><strong>تصویر</strong>: شش فرایند ذهنی که در ACT روی آن‌ها کار می‌کنیم.</p>
<p>این شکل که شش ضلع دارد، گاهی اوقات *شش‌ضلعی* نامیده می‌شود.</p>
<p>پس ما در درس‌های آینده گاهی اوقات از این کلمه استفاده خواهیم کرد.</p>
<p><strong>تمرین روز</strong></p>
<p><strong>یک سؤال برای تأمل</strong></p>
<p>آیا حاضر هستی بیشتر درباره فرایندهای ذهنی خودت بیاموزی و کشف کنی؟ آیا برای تغییر آماده و پذیرایی؟ اگر احساس می‌کنی که اکنون زمان تغییر برای تو نیست، اشکالی ندارد. می‌توانی همان الگوهای فکری و روش‌های مقابله‌ای را که اکنون استفاده می‌کنی ادامه دهی. اما اگر می‌خواهی از این برنامه یاد بگیری، باید آماده و پذیرای تغییر باشی. اگر صادق باشی، فکر می‌کنی که آماده هستی؟ می‌توانی تأملات خود راجع به این سوال را در بخش یادداشت‌های برنامه ، یا در یک دفترچه‌ی شخصی‌ات بنویسی. توصیه می‌کنیم که حتماً افکارت را بنویسی، تا برای خودت واضح‌تر و روشن‌تر شوند.</p>
<p><strong>شعر روز</strong></p>
<p>یک قطره باران ز ابری چکید خجل شد چو پهنای دریا بدید</p>
<p>که جایی که دریاست من کیستم؟ گر او هست حقا که من نیستم</p>
<p>چو خود را به چشم حقارت بدید صدف در کنارش به جان پرورید</p>
<p>سپهرش را به جایی رسانید کار که شد نامور لولو شاهوار</p>
<p>بلندی از آن یافت کاو آن پست شد در نیستی کوفت تا هست شد</p>
<p>تواضع کند هوشمند گزین نهد شاخ پر میوه سر بر زمین</p>
<p><strong>سعدی</strong></p>
<p>این شعر در مورد خودآگاهی و فروتنی چه میگوید؟</p>
<p>برای اینکه یک قطره آب به یک مروارید تبدیل شود چه نیاز بود؟</p>
<p>شما برای تغییر به چه نگرش نیاز دارید؟</p>